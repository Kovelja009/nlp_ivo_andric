Драги госп. Цвијановићу,
данас сам примио превод Словацкога. Сад хоћу
да вас замолим за једну другу услугу. Потребно ми
је хитно 5-6 добрих фотографија данашњег Бео­града, 
и то треба да су фотографски снимци који се
могу добро и лако репродуцирати. Можда имате ви
сами, ако пак немате, набавите ми и пошаљите, до­бро 
упаковане да се не поломе. Треба да су снимци
који повољно приказују Београд, јер хоћу да их дам
овд. илустрованим листовима са једним чланком о
Београду. Нарочито ми треба слика Народне Банке,
ако је могућно и њена унутрашњост.
Молим вас да ми ово пошаљете што пре и уна­пред вам 
захваљујем. Јавите ми трошкове.
Срдачно вас поздравља
Иво Андрић